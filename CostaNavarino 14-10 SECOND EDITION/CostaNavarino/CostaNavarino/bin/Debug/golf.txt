Tο par 71 γήπεδο The Dunes Course σχεδιάστηκε από τον Bernhard Langer, πρώην πρωταθλητή US Masters και αρχηγό της Ευρωπαϊκής ομάδας στο Ryder Cup, σε συνεργασία με την European Golf Design. Στο ποικιλόμορφο τοπίο οι παίκτες απολαμβάνουν εκπληκτική θέα στο Ιόνιο πέλαγος, ανάμεσα σε ελαιόδεντρα εκατοντάδων ετών.
Το γήπεδο διαθέτει το The Dunes Clubhouse καθώς και Ακαδημία όπου επαγγελματίες εκπαιδευτές παραδίδουν μαθήματα σε μικρούς και μεγάλους. Σε κοντινή απόσταση βρίσκεται το παραθαλάσσιο par 71 γήπεδο The Bay Course, σχεδιασμένο από τον Robert Trent Jones Jr. 

Oι λάτρεις του γκολφ όλων των επιπέδων μπορούν να δοκιμάσουν τις ικανότητές τους, ακολουθώντας μια διαδρομή ανάμεσα στους λόφους και τους ελαιώνες με θέα στη θάλασσα και στον ιστορικό κόλπο του Ναβαρίνου. Τα δύο γήπεδα διαχειρίζεται η Troon Golf.